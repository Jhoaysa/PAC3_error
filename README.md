# PAC3_Manovich_Reloaded
# REPTE 3: Visionant el futur amb les ulleres de Manovich: redescobrint la hibridació

Autor: Lisbett Jhoaysa Arcani
Assignatura: Cultura Digital aula 1

## Plantejament
![Imatge de El tiempo](https://www.eltiempo.com/files/image_1200_680/uploads/2019/12/07/5dec47012d257.jpeg)
*Imatge de [El tiempo](https://www.eltiempo.com/tecnosfera/novedades-tecnologia/como-sera-la-evolucion-tecnologica-para-la-decada-2020-2030-444186 "Pàgina d'origen")*

El terme hibridació es refereix als mitjans que gràcies al seu intercanvi, creen noves estructures amb característiques que abans eren exclusives de mitjans específics, però que gràcies a la digitalització d'aquests, ara es combinen i creen híbrids.

A continuació, exposaré dos casos d'hibridació.

## Redescobrint la hibridació: Cas 1

### Among Us VR
![Among Us Vr](https://areajugones.sport.es/wp-content/uploads/2021/12/among-us-vr.jpg)
*Imatge de [Area Jugones](https://areajugones.sport.es/videojuegos/among-us-vr-es-anunciado-por-sorpresa-sospechosos-en-realidad-virtual/ "Pàgina d'origen")*

Among Us és un conegut videojoc multijugador que està ambientat en una nau espacial i va ser estrenat l'any 2018. Els jugadors han d'executar diverses tasques en tota la distribució de la nau, però la part important és que un o diversos jugadors són impostors, i el seu objectiu és assassinar als altres participant sense ser descoberts.  
  
En els últims anys ha gaudit de molt d'èxit entre els usuaris, així que, en novembre de l'any 2022, els desenvolupadors van llançar una versió beta oberta ambientada en un entorn de realitat virtual, on els usuaris podien jugar com els seus personatges, i el punt de vista era en primera persona. La versió beta els serveix per veure com interactuen els jugadors en aquest nou entorn i finalment llançaran la versió oficial el febrer del 2023.  
  
Els usuaris poden gaudir d'aquesta experiència mitjançant unes ulleres de realitat virtual. Aquestes són un element clau en l'experiència del videojoc, ja que permeten reproduir imatges creades pels desenvolupadors en una pantalla situada molt a prop dels ulls, ocupant tot el camp visual, fet que aconsegueix que aquestes imatges siguin percebudes com a part de l'entorn de l'usuari, creant l'experiència de la realitat virtual en el joc.  
  
En aquest cas ens trobem un clar exemple de la hibridació perquè es graciés a la combinació dels gràfics 3D creats per l'ordinador, que creen l'entorn en el qual es troba l'usuari, les animacions, el vídeo control informatitzat i els efectes sonors que creen aquest entorn interactiu i de realitat virtual. El joc agafa les característiques adequades de cada element i les combina per crear una experiència única pels usuaris.  
  
En els últims anys s'han anat creant diversos jocs basats en la realitat virtual, i queda clar que segon passi el temps la quantitat anirà en augment. A nivell tecnològic, ens trobem en un moment on no hi ha límits en el món dels videojocs, i cada cop aquests incorporen tecnologia més avançada per poder competir en el mercat. Among  us  Vr actualment es troba en una fase beta, però més endavant, quan sigui llançada oficialment, podrem veure les seves característiques finals i probablement compta amb més combinacions d'altres elements híbrids que no he mencionat, i que milloren la seva jugabilitat.

## Redescobrint la hibridació: Cas 2
### You vs Wild 

![You vs Wild](https://indiehoy.com/wp-content/uploads/2019/03/you-vs-wild.jpg "Sèrie de Netflix")
*Imatge de [IndieHoy](https://indiehoy.com/series/you-vs-wild-la-nueva-apuesta-interactiva-netflix-luego-bandersnatch/ "Pàgina d'origen")*

You  vs  Wild és una sèrie creada per la plataforma de reproducció de contingut audiovisual, Netflix i que té vuit episodis. La diferència entre aquesta sèrie i les altres, és que You  vs  Wild permet als espectadors decidir la direcció de la història. La trama gira entorn de Bear  Grylls, un aventurer, ex soldat i celebritat que és famós per participar en sèries relacionades amb la supervivència en entorns complicats.  
  
Cada capítol té una línia argumental diferent, així que l'espectador la pot veure sense cap ordre específic, a excepció de quatre capítols, el primer i el segon, que és una aventura ambientada en un bosc que es divideix entre els dos capítols, i el capítol sis i set, que estan ambientats en un desert. Per exemple, després dels dos primers capítols que estan relacionats i ambientats en el desert, tenim el capítol tres on ens trobem en Alps suïssos i hem de trobar una gossa perduda, entre capítols tampoc mencionen les aventures realitzades en els altres capítols.  
  
L'experiència es basa en el fet que Bear  Grylls explica l'aventura assignada al capítol, i comencem a veure el desenvolupament de la història, però en certs punts claus, ens dona dues opcions de possibles accions que pot dur a terme, i demana que prenguem una decisió. Depenent la decisió de l'espectador la història es desenvolupa d'una manera específica. Si la decisió que s'ha pres és la correcta, el capítol continua amb l'aventura fins al següent punt clau on s'ha de prendre una decisió, però, si la decisió no és la correcta, el capítol finalitza explicant-nos la raó del perquè és incorrecta. En aquest punt ens dona l'opció de tornar al punt on se'ns demana prendre la decisió o tornar a l'inici del capítol, així que, encara que facis males decisions no afecta greument l'experiència, ja que sempre pots tornar a prendre la decisió correcta.  
  
És la hibridació de tots els elements el que aconsegueix que com a espectador, quan veus la sèrie et faci la sensació que realment et trobes al costat de Bear  Grylls en l'aventura, tenim la manera en la qual està gravat, que és en primera persona, ell parla directament a la càmera i ens demana de prendre decisions a través d'uns quadres que originalment veuríem en els videojocs, a més a més que sempre dona consells que hauries de fer si et trobes en certes situacions perilloses. La suma d'aquest i molts més detalls sumen en l'experiència de l'espectador i fa que aquesta sigui única.

## Bibliografia
- Among Us VR [en línia] [consulta: 13 de desembre de 2022]. Disponible a: [https://en.wikipedia.org/wiki/Among_Us_VR](https://en.wikipedia.org/wiki/Among_Us_VR)
- Fundamentos y evolución de la multimedia [en línia] [consulta: 13 de desembre de 2022]. Disponible a: [http://multimedia.uoc.edu/blogs/fem/es/remediacio-multimedia-i-hibridacio-dels-mitjans/](http://multimedia.uoc.edu/blogs/fem/es/remediacio-multimedia-i-hibridacio-dels-mitjans/)
- Virtual reality headset [en línia] [consulta: 13 de desembre de 2022]. Disponible a:
[https://en.wikipedia.org/wiki/Virtual_reality_headset](https://en.wikipedia.org/wiki/Virtual_reality_headset)
- You vs. Wild [en línia] [consulta: 13 de desembre de 2022]. Disponible a: [https://en.wikipedia.org/wiki/You_vs._Wild](https://en.wikipedia.org/wiki/You_vs._Wild)
- Bear Grylls [en línia] [consulta: 13 de desembre de 2022]. Disponible a:
[https://ca.wikipedia.org/wiki/Bear_Grylls](https://ca.wikipedia.org/wiki/Bear_Grylls)
- Netflix [en línia] [consulta: 13 de desembre de 2022]. Disponible a:
[https://ca.wikipedia.org/wiki/Netflix](https://ca.wikipedia.org/wiki/Netflix)
- You vs. Wild: La nueva apuesta interactiva de Netflix luego de Bandersnatch [en línia] [consulta: 14 de desembre de 2022]. Disponible a: [https://indiehoy.com/series/you-vs-wild-la-nueva-apuesta-interactiva-netflix-luego-bandersnatch/](https://indiehoy.com/series/you-vs-wild-la-nueva-apuesta-interactiva-netflix-luego-bandersnatch/)
- InnerSloth [en línia] [consulta: 14 de desembre de 2022]. Disponible a: [https://www.innersloth.com/games/among-us-vr/](https://www.innersloth.com/games/among-us-vr/)
- Manovich, Lev. (2013). El Software toma el mando. Barcelona: Editorial UOC.
